:lib: pass:quotes[_library_]
:libs: pass:quotes[_libraries_]
:fs: functies
:f: functie
:m: method
:icons: font
:source-highlighter: rouge
:rouge-style: thankful_eyes
:toc: left
:toclevels: 5
:sectnums:

= Hoofdstuk: GDPR – Algemene Verordening Gegevensbescherming

== Inleiding: Wat is de GDPR?

De GDPR (General Data Protection Regulation), of in het Nederlands de Algemene Verordening Gegevensbescherming (AVG), is een Europese privacywet die op 25 mei 2018 van kracht ging.  
Het doel is om de privacy van Europese burgers te beschermen in een steeds meer digitale wereld.  
De wet bepaalt hoe bedrijven, scholen, verenigingen, overheden en andere organisaties moeten omgaan met jouw persoonlijke gegevens.

Voor jongeren in de IT is het belangrijk om te begrijpen wat deze wet inhoudt, zeker als je zelf later software ontwikkelt of met data werkt.  
De GDPR is niet optioneel: het is verplicht voor iedereen die persoonsgegevens verwerkt van EU-burgers, ook als het bedrijf buiten Europa gevestigd is.

=== De Geschiedenis en Waarom van de GDPR

De **GDPR** vervangt de **Data Protection Directive** uit 1995. Het doel was om de privacy van burgers te beschermen in een tijd van snelle digitale vooruitgang en toenemende gegevensverzameling.

**Waarom is de GDPR geïntroduceerd?**

1. **Technologische Vooruitgang**: Digitale technologieën zoals sociale media en smartphones maakten het mogelijk om enorme hoeveelheden persoonlijke gegevens te verzamelen, wat leidde tot zorgen over privacy en misbruik van gegevens.
   
2. **Uniformiteit in Europa**: Voor de GDPR had elk EU-land zijn eigen gegevensbeschermingswetgeving. De GDPR zorgde voor een uniforme wetgeving, waardoor bedrijven makkelijker in de EU konden opereren zonder telkens verschillende regels te volgen.
   
3. **Bescherming van Gebruikers**: De GDPR versterkt de rechten van individuen, zoals het recht om vergeten te worden en het recht op toegang tot hun gegevens. Het stelt strengere eisen aan bedrijven om transparantie en gegevensbeveiliging te waarborgen.

4. **Herstellen van Vertrouwen**: Na verschillende datalekken en misbruik van gegevens was er een groeiende behoefte aan transparantie en bescherming van gebruikers. De GDPR werd geïntroduceerd om dat vertrouwen te herstellen.

== Wat zijn persoonsgegevens?

Een persoonsgegeven is **alle informatie die herleidbaar is tot een persoon**.  
Het gaat niet enkel over naam of adres, maar ook over:

* E-mailadres (zeker als het jouw naam bevat)  
* Telefoonnummer  
* Geboortedatum  
* IP-adres  
* GPS-locatie  
* Foto’s en video’s  
* Medische gegevens  
* Schoolresultaten  
* Klantennummers  

Zelfs als een systeem iemand niet direct bij naam noemt, maar wel via een code die je aan een persoon kan linken, dan valt dit ook onder persoonsgegevens.

== Verwerking van gegevens

‘Verwerking’ betekent alles wat je met gegevens doet, zoals:

- Gegevens verzamelen via een formulier  
- Opslaan in een database  
- Doorsturen naar een andere partij  
- Gegevens bekijken of analyseren  
- Gegevens wissen of anonimiseren  

Zodra je met persoonsgegevens werkt, ben je verantwoordelijk voor een correcte verwerking volgens de GDPR.

== De zes basisprincipes van GDPR

De GDPR werkt met 6 kernprincipes die je moet volgen:

. **Rechtmatig, behoorlijk en transparant**  
  Je mag enkel gegevens verwerken als je een geldige reden hebt (zoals toestemming, contract, wettelijk verplicht, …).  
  Je moet aan de persoon uitleggen wat je met hun gegevens doet.

. **Doelbinding**  
  Je mag gegevens maar gebruiken voor het doel waarvoor ze verzameld zijn.  
  Verzamel je e-mails voor een nieuwsbrief? Dan mag je die niet gebruiken voor advertenties.

. **Minimale gegevensverzameling**  
  Verzamel niet meer gegevens dan nodig is.  
  Heb je iemands geboortedatum echt nodig? Of volstaat een leeftijdscategorie?

. **Juistheid**  
  Zorg dat de gegevens correct zijn.  
  Foutieve of verouderde informatie moet aangepast of verwijderd worden.

. **Opslagbeperking**  
  Je mag gegevens niet voor altijd bewaren.  
  Als je ze niet meer nodig hebt, moeten ze verwijderd worden.

. **Integriteit en vertrouwelijkheid (beveiliging)**  
  Je moet gegevens goed beveiligen tegen verlies of diefstal.  
  Bijvoorbeeld: met versleuteling, wachtwoorden, toegangsbeheer, enz.

== Wie is verantwoordelijk?

=== De verwerkingsverantwoordelijke  
Dat is de persoon of organisatie die beslist welke gegevens verzameld worden en waarom.  
Bijvoorbeeld: een school die leerlinggegevens bijhoudt.

=== De verwerker  
Dat is een externe partij die in opdracht gegevens verwerkt.  
Bijvoorbeeld: een cloudprovider die de leerlingendatabase opslaat.

Beide partijen moeten afspraken maken over privacy in een **verwerkersovereenkomst**.

== Rechten van de burger

Iedereen over wie gegevens worden verzameld, heeft rechten:

* **Recht op inzage**: Je mag vragen welke gegevens over jou bewaard worden.  
* **Recht op correctie**: Je mag foute gegevens laten verbeteren.  
* **Recht op verwijdering ("recht om vergeten te worden")**  
* **Recht op beperking**: Je kan vragen dat gegevens tijdelijk niet gebruikt worden.  
* **Recht op overdraagbaarheid**: Je mag jouw gegevens opvragen in een formaat dat overdraagbaar is.  
* **Recht op bezwaar**: Je kan je verzetten tegen gebruik van je gegevens.  
* **Recht om niet onderworpen te worden aan automatische beslissingen**, zoals algoritmes die je punten toekennen zonder menselijke tussenkomst.

== Wat moet een organisatie doen?

Een organisatie moet:

* Toestemming vragen op een duidelijke manier (bijvoorbeeld geen voor-aangevinkte vakjes)  
* Bewijzen dat ze toestemming hebben gekregen  
* Alleen gegevens verzamelen die echt nodig zijn  
* Een register bijhouden van alle verwerkingen  
* Gegevens beveiligen (wachtwoorden, encryptie, firewalls, etc.)  
* Datalekken binnen 72 uur melden bij de toezichthouder

In sommige gevallen moet er een **Data Protection Officer (DPO)** aangesteld worden, een soort privacyverantwoordelijke.

== Wat als je de regels niet volgt?

De toezichthouder in België is de **Gegevensbeschermingsautoriteit (GBA)**.  
Zij kunnen waarschuwingen geven of zelfs boetes opleggen.

De boetes kunnen oplopen tot:

* € 20.000.000  
* of 4% van de wereldwijde omzet van het bedrijf (het hoogste van de twee)

== Waarom is dit belangrijk in IT?

Als IT’er werk je vaak met gebruikersdata.  
Bijvoorbeeld in:

- Webapplicaties met gebruikersprofielen  
- APIs die data ophalen  
- Databases met klantinformatie  

Daarom is het belangrijk om bij het ontwerpen van je software al aan de GDPR te denken.  
Dat noemen we **privacy by design** en **privacy by default**.

== SQL Injection en GDPR

Een belangrijk beveiligingsprobleem is **SQL Injection**:  
Als je invoer van gebruikers rechtstreeks in een SQL-query stopt, kunnen hackers toegang krijgen tot gevoelige gegevens.  
Bijvoorbeeld:

[source,sql]
----
SELECT * FROM users WHERE username = '$input'
----

Als iemand nu `$input = ' OR '1'='1'` invoert, krijgt hij alle gebruikers te zien.  
Dit is een schending van de GDPR, want je laat ongeoorloofde toegang toe.

Oplossing: gebruik **prepared statements** of een ORM zoals SQLAlchemy.

== Praktijkvoorbeeld

Stel: je maakt een registratieformulier op een website.  
Je mag enkel gegevens vragen die je nodig hebt.  
Wil je nieuwsbrieven versturen? Dan moet je daar apart toestemming voor vragen.

[source,html]
----
<form>
  <input type="text" name="naam" required>
  <input type="email" name="email" required>
  <label>
    <input type="checkbox" name="nieuwsbrief" value="ja">
    Ik wil graag de nieuwsbrief ontvangen.
  </label>
</form>
----

== Voorbeelden van GDPR-schendingen

Om de GDPR beter te begrijpen, bekijken we enkele concrete voobreeldsituaties waarin organisaties fouten maken.  
Deze fouten kunnen leiden tot klachten of zelfs zware boetes.  
Zo leer je waar je in je eigen IT-projecten moet op letten.

=== 1. Gegevens delen zonder toestemming

Een school publiceert online een lijst met de namen en punten van alle leerlingen.  
Dit gebeurt zonder dat leerlingen of ouders daar toestemming voor gaven.

→ Schending: er werd geen expliciete toestemming gevraagd, en de gegevens zijn persoonlijk.

TIP: Vraag altijd toestemming voor publicatie, zeker bij gevoelige informatie zoals resultaten.

=== 2. Onbeveiligde databank

Een bedrijf slaat klantgegevens op in een online databank, maar zonder wachtwoord of encryptie.  
Een hacker ontdekt dit en haalt duizenden klantgegevens binnen.

→ Schending: onvoldoende beveiliging van gegevens.  
De GDPR eist dat je "passende technische maatregelen" neemt, zoals encryptie, wachtwoorden en toegangsbeheer.

=== 3. Verzamelen van onnodige gegevens

Een eenvoudige webwinkel vraagt bij registratie: geboortedatum, rijksregisternummer, telefoonnummer én naam van je werkgever.  
Geen van deze extra gegevens is nodig om een bestelling te plaatsen.

→ Schending: dit is in strijd met het principe van minimale gegevensverzameling.

TIP: Verzamel enkel wat je écht nodig hebt voor je dienst.

=== 4. Vergeten van recht op verwijdering

Een gebruiker vraagt via e-mail of zijn profiel kan worden verwijderd.  
De websitebeheerder antwoordt niet, of zegt: “dat doen we niet”.

→ Schending: de gebruiker heeft het recht om ‘vergeten’ te worden.  
Je moet dat binnen een redelijke termijn uitvoeren.

TIP: Zorg dat er een procedure is om profielen te verwijderen of anonimiseren.

=== 5. Gebruik van data voor andere doelen

Een fitness-app verzamelt gegevens om een trainingsschema op te stellen.  
Later gebruikt ze die gegevens ook om advertenties te tonen of te verkopen aan adverteerders.

→ Schending: dit gaat in tegen het principe van doelbinding.  
Je mag gegevens enkel gebruiken waarvoor ze verzameld zijn, tenzij je opnieuw toestemming vraagt.

=== 6. E-mails verstuurd zonder BCC

Een vereniging stuurt een e-mail naar al haar leden, en vult alle e-mailadressen in het veld "Aan" (To) in plaats van "BCC".

→ Schending: iedereen ziet elkaars e-mailadres, wat niet de bedoeling is.

TIP: Gebruik altijd het BCC-veld voor groepsmails, tenzij je expliciet toestemming hebt om adressen zichtbaar te maken.

=== 7. Camera’s zonder duidelijke melding

Een winkel plaatst beveiligingscamera’s, maar nergens staat een bord of melding dat je gefilmd wordt.

→ Schending: volgens de GDPR moeten mensen weten dat ze gefilmd worden en waarom.

TIP: Plaats een duidelijk infobord met contactgegevens en doel van de opname.

=== 8. Cookies zonder toestemming

Een website plaatst tracking cookies zodra je de pagina bezoekt, zonder dat je op “Accepteer” hebt geklikt.

→ Schending: cookies die gebruikers volgen moeten eerst toestemming krijgen.

TIP: Gebruik een cookiebanner die cookies pas plaatst na toestemming.


== Websites buiten de EU

De GDPR is een Europese wet, maar dat betekent niet dat hij enkel geldt voor bedrijven binnen Europa.  
Ook websites of diensten uit andere landen — zoals de VS, China of India — moeten zich aan de GDPR houden **als ze gericht zijn op Europese gebruikers**.

=== Wanneer geldt de GDPR voor buitenlandse websites?

De GDPR is van toepassing op **alle organisaties die persoonsgegevens verwerken van mensen die zich in de EU bevinden**, ongeacht waar die organisatie zelf gevestigd is.

Voorbeelden:
* Een webshop uit de VS verkoopt producten aan klanten in België.
* Een sociale media-app uit Azië laat Europese gebruikers toe om een profiel aan te maken.
* Een marketingbedrijf uit Australië verzamelt gedragsdata van Europese bezoekers via cookies.

In al deze gevallen moet men de GDPR respecteren.

=== Wat moeten ze dan doen?

Buitenlandse bedrijven moeten:
* Duidelijk maken waarvoor ze gegevens verzamelen (transparantie).
* Toestemming vragen voor gegevens die niet strikt nodig zijn (zoals marketing).
* Europese gebruikers de rechten geven die de GDPR vereist (recht op inzage, verwijdering, enz.).
* **Een vertegenwoordiger in de EU aanstellen** als ze regelmatig gegevens van EU-burgers verwerken.

=== Wat als ze de regels niet volgen?

De Europese gegevensbeschermingsautoriteiten kunnen nog steeds boetes opleggen aan bedrijven buiten de EU.  
Dit gebeurt bijvoorbeeld via samenwerking met buitenlandse toezichthouders of gerechtelijke procedures.

=== Waarom is dit belangrijk?

De GDPR probeert te vermijden dat gegevens van Europese burgers zomaar verwerkt worden door organisaties buiten Europa zonder bescherming.  
Het versterkt het recht op privacy, ook in een geglobaliseerde digitale wereld.

TIP voor IT'ers: Gebruik je tools of API’s van buiten de EU? Controleer dan of ze GDPR-compliant zijn.

== Voorbeelden van echte GDPR-boetes

Sinds de invoering van de GDPR in mei 2018 zijn er talloze bedrijven beboet omdat ze niet voldeden aan de regels.  
Hieronder vind je een lijst van enkele opvallende, echte boetes, verspreid over Europa:

=== 1. Amazon – Luxemburg – 2021
* **Bedrag:** €746 miljoen  
* **Overtreding:** Gebrek aan geldige toestemming voor gepersonaliseerde advertenties.  
* **Toelichting:** Amazon verwerkte persoonsgegevens voor reclame zonder voldoende transparantie en zonder expliciete toestemming.

=== 2. Meta (Facebook) – Ierland – 2023
* **Bedrag:** €1,2 miljard  
* **Overtreding:** Illegale overdracht van persoonsgegevens naar de VS.  
* **Toelichting:** Facebook bleef data van Europese gebruikers doorsturen naar Amerikaanse servers zonder de juiste waarborgen.

=== 3. Google – Frankrijk – 2019
* **Bedrag:** €50 miljoen  
* **Overtreding:** Onvoldoende transparantie en gebrek aan geldige toestemming voor gepersonaliseerde advertenties.  
* **Toelichting:** Gebruikers kregen geen duidelijke uitleg over wat met hun data gebeurde, en moesten moeite doen om privacy-instellingen te vinden.

=== 4. H&M – Duitsland – 2020
* **Bedrag:** €35,3 miljoen  
* **Overtreding:** Illegale verwerking van werknemersgegevens.  
* **Toelichting:** Het bedrijf hield ongeoorloofd toezicht op medewerkers en documenteerde privé-informatie.

=== 5. British Airways – VK – 2020
* **Bedrag:** Oorspronkelijk €204 miljoen (verminderd naar €22 miljoen wegens COVID)  
* **Overtreding:** Slechte beveiliging van klantgegevens.  
* **Toelichting:** Door een beveiligingslek kwamen persoonsgegevens van meer dan 400.000 klanten op straat te liggen.

=== 6. TikTok – Ierland – 2023
* **Bedrag:** €345 miljoen  
* **Overtreding:** Slechte bescherming van kindergegevens.  
* **Toelichting:** Kinderen konden makkelijk publieke profielen aanmaken en kregen onvoldoende bescherming.

=== Waarom deze lijst belangrijk is

Deze boetes tonen aan dat:

* De GDPR serieus wordt genomen.
* Zowel grote techbedrijven als kleinere organisaties gecontroleerd kunnen worden.
* Transparantie, toestemming en gegevensbeveiliging cruciale aandachtspunten zijn.

Let op: ook KMO’s en scholen kunnen boetes krijgen bij zware schendingen, al zijn de bedragen dan vaak lager.


== Samenvattend

Veel schendingen ontstaan uit slordigheid of gebrek aan kennis.  

Als IT’er moet je telkens nadenken:  

* Waarom heb ik deze gegevens nodig?  
* Heb ik toestemming?  
* Hoe beveilig ik de data?  
* Wat als iemand zijn gegevens wil laten verwijderen?

Door privacy vanaf het begin te respecteren, werk je correct én bouw je vertrouwen bij gebruikers.



